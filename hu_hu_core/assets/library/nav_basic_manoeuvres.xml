<?xml version="1.0" encoding="UTF-8"?>
<Page>
  <Content>
    <Text>
      <p>A repülést a Kobra kereskedő hajóval is gyakorolni kell, még
      akkor is, ha a hajó jól irányítható, gyors és jók a harci képességei.
      A gyorsítás és a lassítás ujj húzással vezérelhető, a többi
      irányítási jellemző pedig igény szerint testre szabható.</p>
      <p>[pb]Az óramutató járásával ellentétes irányú forgáshoz[/bp] döntsd
      balra a képernyőt vagy koppints a vezérlő gyűrű bal oldalán vagy
      koppints a balra mutató nyílra a kijelzőn.</p>
      <p>[pb]Az óramutató járása szerinti forgáshoz[/bp] döntsd jobbra a
      képernyőt vagy koppints a vezérlő gyűrű jobb oldalán vagy koppints
      a jobbra mutató nyílra a kijelzőn.</p>
      <p>A [pb]süllyedéshez[/bp] döntsd magad felé a képernyőt vagy
      koppints a vezérlő gyűrű felső részére vagy koppints a felfelé mutató
      nyílra a kijelzőn.</p>
      <p>Az [pb]emelkedéshez[/bp] döntsd magadtól el a képernyőt vagy
      koppints a vezérlő gyűrű alsó részére vagy koppints a lefelé mutató
      nyílra a kijelzőn.</p>
      <p>[pb]A sebesség növeléséhez[/bp] húzd az ujjadat lentről felfelé
      a képernyő felső részén.</p>
      <p>[pb]A sebesség csökkentéséhez[/bp] húzd az ujjadat fentről lefelé
      a képernyő felső részén.</p>
      <p>Egy kis mozgó pontot vehetsz észre a képernyő jobb alsó részén lévő
      körben. Ez az iránytűd, amiben a pont mutatja az űrállomás helyzetét.
      Ha a pont zöld, akkor az állomás mögötted van. Ha a pont piros és a
      kör közepén van, akkor az űrállomás előtted van.</p>
      <p>Gyakorold, hogy elfordítod a hajót az űrállomástól, majd az
      iránytű használatával újra magad elé hozod.</p>
      <p>A repülések során más Kobra osztályú hajókkal is találkozhatsz.
      Ezek ugyanolyan kereskedők, mint te, nem fognak megtámadni téged,
      hacsak te nem lősz rájuk. Ha megtámadod őket, akkor vagy ők is
      támadni fognak vagy elmenekülnek. Ha harci gyakorlatozáshoz használod
      a megtámadásukat, akkor számíts rá, hogy az űrállomásokon nem fognak
      szemet hunyni az ilyen törvénytelen viselkedés felett. Az űrállomás
      védelmi körzetében senki nem fog megtámadni, kivéve, ha valami nagy
      ostobaságot követsz el.</p>
      <p>A Kobrával nem lehet a bolygókra leszállni, a bolygókba vagy az
      űrállomásokba való belerepülés végzetes. A magasságmérő mutatja a
      bolygó felszínétől való magasságot, ne hagyd, hogy ez túl alacsony
      legyen.</p>
      <p>(Ha új pilóta vagy, akkor a legjobb, ha a le- és felszállást a
      Lave űrállomáson gyakorlod. A Bolygó Regisztrációs Hivatal ugyanis
      itt díjmentesen, korlátlan számú gyakorlatot engedélyez az újdonsült
      pilótáknak. Ezt a lehetőséget csak a támadások idejére függesztik fel
      vagy akkor, ha a Coriolis állomáson már nincs szabad hely. Lásd a
      dokkolásról szóló ábrát.)</p>
    </Text>
    <Image name="rearview_coriolis">
      <Text>
        Visszatekintés a Coriolis állomásra, ahová a Kobra korábban be volt dokkolva.
      </Text>
    </Image>
  </Content>
</Page>
