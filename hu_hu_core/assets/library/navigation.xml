<?xml version="1.0" encoding="UTF-8"?>
<Page>
  <Content>
    <Text>
      <p>A Galaktikus Együttműködés csak egy - bár a legnagyobb - a többi
      bolygószövetség közül. Feladata, hogy fenntartsa a kereskedelmi és
      diplomáciai kapcsolatokat a galaxisok több ezer bolygója között.
      Egy bolygó politikai berendezkedése fontos tájékozódási szempont,
      hiszen soknál anarchikus állapotok uralkodnak, amiket nem tanácsos
      rosszul felszerelt hajóval meglátogatni. Fontos még a bolygó
      gazdasági jellege is, amiről majd a kereskedelemről szóló fejezetben
      lesz szó.</p>
      <p>Az, hogy mely bolygókra navigálod a hajódat attól függ, hogy milyen
      célokat tűzöl ki magad elé. Ha úgy érzed, tudod, mit kell tenned
      ahhoz, hogy elitté válj, gondosan és nagy pontossággal meg kell
      tervezned a galaxisok közötti útvonalakat. Ahhoz, hogy a lehető
      leggyorsabban, minél jobb fegyverekkel és eszközökkel tudd
      felszerelni a hajódat, meg kell tanulnod ennek a könyvtárnak a
      kereskedésről szóló fejezetét és meg kell találnod a legjövedelmezőbb
      kereskedelmi útvonalakat. El kell döntened, hogy mennyire veszélyes
      életet választasz. Általában minél nagyobb kockázatot vállalsz
      (veszélyes bolygókra utazás vagy csempész árukkal való kereskedés),
      annál gyorsabban tudod felszerelni a hajódat, de így nagyobb az
      esélye, hogy megölnek. Rájössz majd, hogy minden a finom egyensúly
      megtalálásán múlik. Bár először jó választásnak tűnhet a válogatás
      nélküli mészárlás (elvégre ettől nő a harcászati besorolás), de
      ahogy fejlődsz és gyarapszik a tapasztalatod az űrbéli életről,
      meglátod majd, hogy a kalózkodás rövid életű karrier.</p>
      <p>A sikert több tényező adja: biztos, hogy kell harciasság, de a
      gondolkodás és a döntéshozási képességnek is nagy szerepe van.</p>
      <p>A továbbiakban bemutatjuk az összes irányítási lehetőséget, amelyek
      lehetővé teszik a bolygók és galaxisok közötti útvonalak kidolgozását
      és azok bejárását.</p>
    </Text>
    <Image name="galchart" localized = "true">
      <Text>
        Eddig legalább 8 galaxisról tudunk (amikből ez az egyik) és
        már jelenleg is több mint 250 ismert bolygó van mindegyikben.
        Egy ilyen hatalmas univerzum sosem teljesen kiszámítható, így
        végtelen lehetőségeket kínál a kalandokra.
      </Text>
    </Image>
  </Content>
</Page>
