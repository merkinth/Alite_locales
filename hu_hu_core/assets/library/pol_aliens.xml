<?xml version="1.0" encoding="UTF-8"?>
<Page>
  <Content>
    <Text>
      <p>Az Űrrendőrség (GalCop) által hivatalosan felügyelt több mint
      kétezer bolygónak körülbelül csak a fele emberi kolónia, a többi
      bolygón az emberek - ha vannak egyáltalán - kisebbségben vannak.</p>
      <p>Ezekkel a világokkal folytatott kereskedelem sikere nagyban függ
      az emberek és idegenek közötti kereskedelemi kapcsolatoktól. A
      bolygók körül keringő Coriolis állomások emberi irányítás alatt
      állnak, de a kereskedelemben kapható termékek mennyiségére és árára
      a bolygó lakosságának is hatása lehet.</p>
      <p>Bár a legtöbb idegen létforma vagy túl primitív vagy túlságosan
      örül, hogy egyáltalán bolygóközi kereskedelmet folytat, ahhoz, hogy
      befolyásolja az árakat. Akadnak azért olyan lények, mint például
      az Esanbe bolygó hüllői vagy az Anbeen kétéltűi, amik meg tudják
      nehezíteni a kereskedők életét, ha pédául úgy alkudnak, hogy közben
      a lézer fegyverüket rád fogják.</p>
      <p>Minden világról rendelkezésre áll a lakosságának létformája is,
      amiből következtetni lehet a viselkedésükre.</p>
      <p>[b]Madár létformák.[/b] Az idegen tárgyakkal való kereskedelem egy
      ilyen világban gyakran szoros kapcsolat kialakulását jelenti a Repülő
      Vénekkel vagy a Fészeklakó Vénekkel, aminek kezelése még egy szakember
      számára is nagy feladatot jelenthet. A madarakkal való kereskedés
      összességében élvezetes dolog. Általánosan elterjedt, hogy a
      legnagyobb megtiszteltetés, ami egy másik világból érkezett utazót
      vagy kereskedőt érhet, ha meghívást kap a &apos;tartsd a tojásokat
      melegen egy pillanatra&apos; eseményre.</p>
      <p>A [b]kétéltűek[/b] általában sokkal csalafintábbak, mint ahogy azt
      a nedves, lomha megjelenésük sugallná. Általában szívesen kereskednek
      kábítószerekkel és különleges élelmiszerféleségekkel. A bőrkrémeket
      mindig szívesen fogadják. Technológiai szempontból általában
      elmaradottak, de magas árat fizetnek az olyan középkategóriás
      termékekért, mint például az automata tavak, kuruttyolás-mérők, pete
      fagyasztók és mocsár tisztítók.</p>
      <p>A [b]macskafélék[/b] különösen veszélyesek. A politikai
      berendezkedéstől függetlenül a macskafélék imádják a csomagokat.
      Viselkedésük teljesen kiszámíthatatlan, a társadalmuk mindig a
      dominanciára épül. Minden kereskedőnek javasoljuk, hogy viseljen
      egész testet fedő öltözetet, ami nem engedi át az izzadtságot, mert
      az táplálkozási reakciót vált ki ezeknél az ellenséges és rejtélyes
      élőlényeknél.</p>
      <p>A macskafélék bizalmát szinte csak párzással lehet elnyerni,
      ezért inkább ajánlott a távolságtartás.</p>
      <p>[b]Rovarfélék.[/b] A legveszélyesebb rovarszerű létforma a
      Thargoid, amiről a &apos;Várható ellenségek&apos; részben már szó
      volt. A rovarok általában rendkívül intelligensek és gyakran nagy
      közösségeket alkotnak. Ritka az egyénieskedés közöttük, ezért kerülni
      kell az ilyen jellegű üzletek megkötését. Vannak, amik több mint hat
      kilométer magas földvárakat építenek, ezek középső szintjein több
      mint négymillió here él. A legenda szerint azok a kereskedők, akik
      ezeknek a hatalmas domboknak a földfolyosóin keresztül önként
      felmennek a talajszintről a legfelső szintre, megkapják a megtisztelő
      &apos;Illatváros Megmászója&apos; címet. Aztán élve elfogyasztják. De
      a rovarfélékkel való kereskedelem rendkívül jövedelmező is lehet,
      mert nagyon sokan vannak. Például a karórák kereskedelme egyénenként
      egyből 2-4 órát jelent és egy bolyban akár tízezer egyed is lehet.</p>
      <p>[i]Bármilyen[/i] idegen létformával történő kereskedésnek három
      alapvető szabálya van:</p>
      <table>
        [m]Meg kell tanulni az adott idegen faj testbeszédét;
        El kell fedni a testszagot;
        Óvakodni kell a páncélok alatt elrejtett fegyverektől.;
      </table>
    </Text>
  </Content>
</Page>