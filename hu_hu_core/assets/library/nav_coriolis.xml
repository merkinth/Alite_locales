<?xml version="1.0" encoding="UTF-8"?>
<Page>
  <Content>
    <Text>
	  <p>A Galaktikus Együttműködés minden bolygójának van néhány bolygó
	  körül keringő Coriolis űrállomása, különböző magasságokban. A
	  Coriolis állomások &apos;semleges&apos; területek, amik az
	  Űrrendőrség (GalCop) és a bolygó kormányának együttes irányítása
	  alatt állnak.</p>
	  <p>A fejlettebb világoknál a Coriolis állomásokat az új dodekaéder
	  formájú (úgynevezett &apos;Dodo&apos; állomások) váltják fel. A
	  Coriolis állomások hozzávetőlegesen hatszögletű lapokból épülnek
	  fel és csak a bolygó felé futó függőleges tengelyük mentén forognak.
	  Az állomás egyik oldala mindig a bolygó felé néz, ez az oldal az,
	  amin a le- és felszállás elvégezhető.</p>
	  <p>A Coriolis állomásokat a GASEC (Galaktikus Űrhajózási és
	  Űrkutatási Központ) Laboratóriumaiban tervezték a Vetitice bolygón.
	  Az elsőt a Lave körül állították bolygó körüli pályára 2752-ben.</p>
	  <p>A Coriolis állomásokat erős védőpajzsok védik a kalóztámadások és
	  a gyakorlatlan dokkolásokkal szemben, ezen kívül nagy rendőrségi
	  Vipera harci flottája és számos nagyobb hajótípusa van. Az állomás
	  belseje szabad terület, a belső oldalain kikötő- és utántöltő
	  létesítmények, városok, kórházak, mezőgazdasági területek és a
	  szabadidő eltöltésére alkalmas helyek vannak.</p>
	  <p>Minden Coriolis állomás átmérője szabványosan 1 kilométer. 2000
	  hajót tudnak egyszerre befogadni és nagymértékben hozzájárulnak a
	  humanoid létformájú kolóniák fejlődéséhez.</p>
    </Text>
    <Image name="coriolis_station">
      <Text>
        Az űrállomások a bolygóközi kereskedelmi hajóknak és teherszállító
        ingajáratoknak szolgálnak rakodó helyként. Ezen kívül szórakozást
        és szálláslehetőséget is nyújtanak azoknak a pilótáknak, akik nem
        akarnak vagy tudnak a bolygóra menni.
      </Text>
    </Image>
  </Content>
</Page>