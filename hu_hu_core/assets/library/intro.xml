<?xml version="1.0" encoding="UTF-8"?>
<Page>
  <Content>
    <Text>
      <p>Üdvözöljük a Kobra Mk III kereskedelmi- és harci hajó fedélzetén.
      A hajót a Faulcon deLacy Spaceways szállította Önnek, a Világok
      Galaktikus Együttműködésével kötött megállapodás alapján, amelynek
      az űr- és csillagközi pilóta vizsgáit most sikerült teljesítenie.
      A hajóhoz mellékelt rövid repülési kézikönyvet úgy tervezték, hogy
      megismertesse Önt a hajó repülési-, harcászati- és kereskedelemi
      lehetőségevel. Reméljük, hogy hasznos lesz az Ön számára.</p>
      <p>Indulásként a hajó egy előre tüzelő impulzus lézerrel és három
      bombázó rakétával van felszerelve, fel van töltve 7 fényév üzemanyaggal
      és 100 Kredit (Cr) került a számlájára. Ezzel készen áll a Lave bolygó
      körül keringő űrállomásról való felszállásra.</p>
      <p> A Kobra Mk III a közép-hatótávolságú, közepes kapacitású harcos-kereskedő
      hajók legjobbja. Ideális az új kereskedők számára, hogy vagyont szerezzenek
      vagy az új harcosnak, akiknek folyamatosan finanszírozniuk kell mind
      a fegyverzet, mind a nem-támadó felszerelések költségeit.</p>
      <p>A hajó irányíthatósága kiváló, a hipertéren való áthaladáskor is jó
      a rakomány-tartási tényezője és 7 fényév, egyszeri ugráshoz való
      Quirium H üzemanyag mennyiséggel tölthető fel. El van látva az
      űrállomásokon használható automata kereskedelmi rendszer kapcsolattal is.
      Ezenkívül kettős Zieman-féle terelőpajzsok védik, amiket négy
      energiabank lát el energiával, a hajótest elülső részében erőteljes,
      gyors-tüzelő impulzus lézer van felszerelve. A repülésvezérlés elegáns
      és egyszerű, a híd HoloDirect és ThruSpace GravDistort kommunikációs
      rendszerrel is fel van szerelve. Sokféle és rugalmas életfenntartó
      funkció biztosítja a maximális kényelemet a kereskedelmi vagy a
      harcászati műveletek során.</p>
      <p>Pilóta engedélyeket csak a Lave bolygón adnak ki, ezért valószínű,
      hogy most épp a bolygó körüli pályán keringő Coriolis űrállomáson van
      dokkolva. Lave egy gazdag, mezőgazdasági jellegű diktatúra és kellően
      biztonságos ahhoz, hogy elindulhasson céljai megvalósítása felé. Az
      Űrrendőrség (GalCop) és a Lave hatóságok lehetővé teszik a dokkolás
      és a felszállás gyakorlását az űrállomásaikon és javasoljuk, hogy
      használja is ki ezt a lehetőséget.</p>
    </Text>
    <Image name="cobra">
      <Text>
        A Kobra Mk III első- és hátsó Zieman-féle terelőpajzsokkal, az Ingram
        &apos;gyors tüzelő&apos; impulzus lézerek számára 4 felszerelési ponttal,
        Lance &amp; Ferman Kereső- és megsemmisítő rakétarendszerrel, Holodirect &amp;
        ThruSpace GravDistort kommunikációs rendszerrel és raktérbővítés
        előkészítéssel van felszerelve.
      </Text>
    </Image>
  </Content>
  </Page>

