<?xml version="1.0" encoding="UTF-8"?>
<Page>
  <Content>
    <Text>
      <p>A Kobra alapvetően egypilótás kereskedelmi hajó, de úgy tervezték,
      hogy legyen benne elegendő hely még egy személy számára, feltéve, ha
      az normális emberi vagy humanoid méretű és fiziológiájú. Maga a hajó
      öt fő területből áll:</p>
      <p>[bp]A raktér[/pb] foglalja el a közepső tér nagy részét. A raktér
      ajtók lefelé nyílnak. A Kobra átalakítása nélkül itt 20 db 1 tonnás
      konténer fér el. A raktér tovább bővíthető, ami nem befolyásolja a
      hajó manőverezhetőségét. A konténerek mágnesesen rögzülnek a rakomány
      karokhoz, a középső részen helyezkedik el az automata rakodó rendszer.</p>
      <p>[bp]A hídon[/pb] a pilóta- és a másodpilóta ülései kaptak helyet.
      Itt van még az orvosi szoba, a bejárat a mentőkapszulába, lejjebb a
      szálláshelyek, a kommunikációs vezérlő, a védőruhák szekrénye, a
      RemLock tápegység, az automata leszálló egység csatlakoztatásához
      szükséges berendezések és a kézifegyver szekrény. A fő részen a
      szkenner képernyő, az űrnavigációs vezérlőpult és a legfontosabb rendszerek
      visszajelzői vannak.</p>
      <p>[bp]A hajtómű szektor[/pb] ad helyet az irányított tolóerőt biztosító
      Kruger &apos;fénysebességű&apos; motoroknak és az Irrikon Thru-Space
      hiperhajtóműnek. Itt lehet elhelyezni a hátsó lézert és a rakéta
      elhárító rendszert (ECM). Itt vannak még a Zieman pajzsgenerátorok,
      az energia bankok és a hipertér üzemanyag-sűrítő (Quirium). Belső
      és külső hozzáférésű panelek itt egyaránt megtalálhatók.
      Magas a sugárzási szint.</p>
      <p>[bp]A lakó- és tisztálkodási részleg[/pb] a fő híd alatt található
      és egy csökkenő gravitációs kúton keresztül érhető el. Két hálóhely,
      élelmiszer-adagoló berendezések, hulladékkezelés (beleértve az aoniak
      erősen toxikus, réztartalmú izzadságát), SynPleasure nyugágyak és a
      videó szoba található itt.</p>
      <p>[bp]A berendezési szint[/pb] az egész hajón keresztül fut és ez ad
      helyet a lézer generátoroknak, a rakétáknak és az azokat az alsó
      hajórészbe mozgató tengelyeknek. Itt van a kommunikációs központ,
      a mentőkapszula (külön bejárattal a hídról), az életmentő rendszerek,
      két kriogéntartály és vészhelyzetre negyven köbméternyi légköri gáz.</p>
    </Text>
  </Content>
</Page>