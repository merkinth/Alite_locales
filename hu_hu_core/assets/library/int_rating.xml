<?xml version="1.0" encoding="UTF-8"?>
<Page>
  <Content>
    <Text>
      <p>Elit harcossá csak az válhat, akinek a nagyszerű képességei mellett
      türelme is van, mert kiváló kereskedelmi érzék kell ahhoz, hogy a
      meg tudd venni a Kobrára a szükséges erősebb fegyverzetet és a
      jobb felszereléseket: sugár lézereket, több rakétát, energiabombát,
      automata leszálló egységet, galaktikus hiperhajtóművet, stb.</p>
      <p>Ahogy a csillagok között utazol és kereskedsz, elkerülhetetlenek
      lesznek a harcok, amik hatnak a harcászati besorolásodra.
      [b]Ártalmatlan[/b] besorolással indulsz, de ha túléled az első
      néhány csatározást, hamarosan [b]Jobbára ártalmatlan[/b] kategóriába
      kerülsz. A szint további emelkedése tükrözi a harci képességeid
      fejlődését, ahogy a sokféle hajóval, naprendszerek százaiban
      megvívott csatákból győztesen kerülsz ki. A besorolás sorban
      [b]Gyenge[/b], [b]Átlagos[/b], [b]Átlag feletti[/b], [b]Alkalmas[/b],
      [b]Veszélyes[/b], majd [b]Halálos[/b] lesz. Míg néhányan végül
      elérhetik az [b]Elit[/b] szintet.</p>
      <p>A harcokról felvételek készülnek, amik a TS ComDirect-en keresztül
      mindig továbbításra kerülnek a legközelebbi űrrendőrségi (GalCop)
      szövetségi jogi központhoz. A besorolás a megvívott harcok arányában
      növekszik.</p>
      <p>Mindig okosan és körültekintően repülj a Kobrával. Tudnod kell, hogy
      egyes pilóták a harcászati besorolásuk növeléséhez akár ártatlan
      kereskedőket vagy rendőrségi Viperákat (a GalCop rendőrségi hajói) is
      megtámadnak. Ezzel a taktikával vagy gyors pénzszerési lehetőségként
      illegális árukkal való kereskedéssel a harci besorolás emelkedik
      ugyan, de a [b]Büntetlen[/b] bűnügyi státusz gyorsan
      [b]Szabálysértő[/b], majd [b]Bűnöző[/b] lesz és akkor biztos
      lehetsz benne, hogy a Szövetségi Bűnüldözési Hatóság első számú
      közellenségként kezel majd és az űrállomásra való leszálláskor
      mindig lesz társaságod.</p>
    </Text>
  </Content>
</Page>