<?xml version="1.0" encoding="UTF-8"?>
<Page>
  <Content>
    <Text>
      <p>A Thargoidok az emberiség halálos ellenségei, a galaxisokban
      legalább 50 háborús övezet van az emberiség és a Thargoidok között.
      Ez a technológiailag rendkívül fejlett rovarszerű faj további 17
      más életformával is harcban áll.</p>
      <p>A Thargoid harcosok könyörtelenek a harcban és néhányuk tudása
      összemérhető az elit státusú emberi pilótákéval.</p>
      <p>Bár a Thargoid Űrflotta nagy részét jelenleg leköti a Galaktikus
      Haditengerészet az intergalaktikus térben, de a kisebb csatahajók
      emberi területeken való alkalmankénti megjelenése is puszító
      támadásokat okoz. Ezek a hajók a méretükhöz képest rendkívül gyorsak
      és mindig fel vannak szerelve rakéta elhárító (ECM) rendszerrel.</p>
      <p>Ezenkívül a legtöbb Thargoid csatahajó néhány kisméretű,
      távirányítású megsemmisítő hajót is hordoz (&apos;Thargon-ok&apos;).
      Ezek mindegyike egy rendkívül fejlett impulzus lézerrel van felszerelve.
      A Galaktikus Haditengerészet már fejleszti a saját, RemCraft névre
      keresztelt, távirányítású gépeit és jól fizet minden elfogott Thargoid
      hajóért, mert ezek tanulmányozása segíti a munkájukat.</p>
      <p>(Megjegyzendő, hogy a Thargoid inváziós hajók megsemmisítéséért
      magas jutalom jár. Úgy tudni, hogy a Thargoid csatahajók képesek
      &apos;lebegni&apos; a hipertérben és elpusztítani az áthaladó hajókat.)</p>
    </Text>
    <Image name="thargoid">
      <Text>
        A Galaktikus Bank csinos összeget fizet egy Thargoid inváziós
        hajó megsemmisítéséért. A legveszélyesebb ellenséged, a Thargoid,
        a saját tűzerején túl, még távirányítású megsemmisítő hajók
        (&apos;Thargon-ok&apos;) aktiválására is képes. Ha megsemmisíted a
        8 oldalú anyahajót, a Thargonok már nem jelentenek veszélyt.
      </Text>
    </Image>
  </Content>
</Page>