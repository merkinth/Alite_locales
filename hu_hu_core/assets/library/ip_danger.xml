<?xml version="1.0" encoding="UTF-8"?>
<Page>
  <Content>
    <Text>
      <p>Ha a bolygó felé történő repülés közben a gyorsító rakéták nem
      használhatók, az arra utal, hogy a közelben ellenséges hajó van,
      ami veszélyes lehet.</p>
      <p>Ha az állapotképernyő repülés közben <b>SÁRGA</b> vagy <b>PIROS</b>
      jelzést ad, harcra kell készülni.</p>
      <p>A lézernek közvetlenül a hajótestet kell eltalálnia. Ilyenkor az
      ellenséges hajókat és a mi hajónkat érő lézer találatok is dübörgő
      hangot adnak a védőpajzsokon. Ha a lövés nem talált, magasabb hangot
      lehet hallani.</p>
      <p>A rakétatámadást a képernyőn villogó felirat jelzi,
      és a rakéta pályája a radaron is követhető.</p>
      <p>Egyes támadók bátrabbak, mások kevésbé. A kalózhajók kemény
      ellenállás esetén feladhatják a harcot és megfutamodhatnak, de vannak,
      akik nem ismernek félelmet. Különösen a Thargoid hajók, amik
      kapitányainál műtéti úton eltávolítják a félelemérzetet.</p>
    </Text>
  </Content>
</Page>