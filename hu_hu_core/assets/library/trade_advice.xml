<?xml version="1.0" encoding="UTF-8"?>
<Page>
  <Content>
    <Text>
      <p>A Kobra kereskedelmi hajó négy lézerrel, négy rakétával és egy
      energiabombával szerelhető fel. Ez elegendő még egy kalózoktól
      hemzsegő világgal való kereskedéshez is. Az &apos;Anarchikus&apos;
      és a &apos;Feudális&apos; világokkal való kereskedés előtt azonban
      erősen ajánlott, hogy a pilóták legalább a &apos;halálos&apos;
      harcászati besorálást elérjék, különösen, ha a rakományt
      csúcstechnológiájú gépek vagy luxuscikkek alkotják.</p>
      <p>Kereskedőként pénzt keresni nem könnyű feladat. Ha nincs még
      tőkéd, akkor tanácsos élelmiszerekkel, textiltermékekkel, ásványi
      anyagokkal és luxuscikkekkel kezdeni.</p>
      <p>Az áruk iránti kereslet is folyamatosan változik és az árak is
      ingadoznak a bolygókon. Az Űrrendőrség (GalCop) rendeletei azonban
      tiltják, hogy a bolygók a saját területeiken kívül bejelentsék a
      szükségleteiket vagy a piaci áraikat. Így a kereskedőknek mindig
      egy bizonyos fokú pénzügyi kockázatot kell vállalniuk az
      ügyleteiknél.</p>
      <p>A vételi ár a keresletetől, az eladási ár a bolygó szükségleteinek
      [i]szintjétől[/i] és a rendelkezésre álló pénzétől függ. Azonban
      ezen tényezők egyike sem becsülhető meg a rendszerbe való belépés
      előtt.</p>
      <p>A mezőgazdasági bolygókon kedvező áron lehet hozzájutni azokhoz a
      termékekhez, amikből a bolygón túltermelés van. Az itt megvásárolt
      élelmiszerek jól adhatók el az iparosodott, közepes- és magas
      technikai szintű világokban. A nyersanyagok és az ércek a közepes
      fejlettségi szintű világokban adhatók el jól, ahol ezeket feldolgozzák
      és az így előállított termékekért kiváló árat fizetnek a nagyon magas
      technológiájú világokban.</p>
      <p>Az árképzési szabályok bonyolultak, aminek alakulására még az
      anarchia és a kalózkodás is hatással van.</p>
      <p>Egy bolygóval való kereskedelemben figyelembe kell venni annak
      gazdasági jellegét is:</p>
      <p>[b]A mezőgazdasági világoknak[/b] speciális élelmiszerekre és
      alapanyagokra, ezenkívül alapvető gépekre és alkatrészekre van
      szükségük. Ha gazdagok, luxuscikkekre és csúcstechnológiájú ipari
      gépekre van még igényük. Itt főként élelmiszert, alapanyagokat,
      speciális &apos;bio&apos; termékeket, könnyűipari (pl. bőr- és
      textilipari) termékeket állítanak elő nagyobb mennyiségben.</p>
      <p>[b]Az ipari világoknak[/b] mezőgazdasági termékek kellenek:
      alapanyagok a tovább feldolgozáshoz, erőforrás kitermelő gépek,
      (ha gazdagok) csúcstechnológiai termékek. Itt olyan alap termékeket
      állítanak elő, amikre [i]szüksége[/i] van a civilizált világoknak:
      csapágyak, tömítések, energiatároló egységek, alapfegyverek,
      vegyipari tömegtermékek, műtrágyák, gyógyszerek stb.</p>
      <p>Gondolj arra, hogy mire lehet leginkább [i]szüksége[/i] az adott
      bolygónak.</p>
      <p>Gondolj arra, hogy mire lehet leginkább szüksége az adott
      [i]társadalomnak[/i] az életéhez.</p>
      <p>Ne próbálj drága csecsebecsékkel kereskedni egy szegény világban.</p>
      <p>[b]HA NEM ELÉG NAGY A NYERESÉG, VIDD EL MÁSHOVÁ AZ ÁRUT
      ÉS OTT ADD EL![/b]</p>
    </Text>
  </Content>
</Page>